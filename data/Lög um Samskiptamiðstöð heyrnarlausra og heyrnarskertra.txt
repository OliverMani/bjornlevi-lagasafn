Lög um Samskiptamiðstöð heyrnarlausra og heyrnarskertra 


Ferill málsins á Alþingi.   
Frumvarp til laga.


Tóku gildi 14. janúar 1991. Breytt með:  L. 83/1997 (tóku gildi 6. júní 1997). L. 162/2010 (tóku gildi 1. jan. 2011). L. 126/2011 (tóku gildi 30. sept. 2011). L. 115/2015 (tóku gildi 16. des. 2015). L. 85/2021 (tóku gildi 1. jan. 2022). L. 89/2021 (tóku gildi 8. júlí 2021). 
Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við 
menningar- og viðskiptaráðherra eða 
menningar- og viðskiptaráðuneyti sem fer með lög þessi. Upplýsingar um málefnasvið ráðuneyta skv. forsetaúrskurði er að finna 
hér.


I. kafli.
[Markmið, gildissvið og vinnsla persónuupplýsinga.]1)
   
1)L. 89/2021, 9. gr. 



1. gr.

 Markmið laga þessara er að stuðla að jafnrétti heyrnarlausra til þjónustu sem víðast í þjóðfélaginu á grundvelli táknmáls heyrnarlausra.



2. gr.

 Hlutverk Samskiptamiðstöðvar heyrnarlausra og heyrnarskertra er að annast: 
   
a. rannsóknir á íslensku táknmáli,
   
b. kennslu táknmáls,
   
c. táknmálstúlkun,
   
d. aðra þjónustu.

 Um skipan þjónustunnar skal kveðið á í reglugerð.
1)

 Stofnunin skal hafa samstarf við svæðisstjórnir um málefni [fatlaðs fólks],
2) [Ráðgjafar- og greiningarstöð],
3) Heyrnleysingjaskólann, Heyrnar- og talmeinastöð Íslands, Námsgagnastofnun og aðra opinbera aðila varðandi málefni er snerta starfsemi þeirra. Sama gildir um samstarf við félög áhugamanna.
   
1)Rg. 1058/2003, sbr. 884/2004. 2)L. 115/2015, 28. gr. 3)L. 85/2021, 15. gr. 



[2. gr. a.

 Samskiptamiðstöð heyrnarlausra og heyrnarskertra er heimil vinnsla persónuupplýsinga að því marki sem nauðsynlegt er í þeim tilgangi að sinna lögbundnu hlutverki sínu, svo sem vinnsla viðkvæmra persónuupplýsinga um heilsufar vegna beiðna um táknmálstúlkaþjónustu, kennslu táknmáls og máltöku barna og í þágu rannsókna á íslensku táknmáli.

 Samskiptamiðstöð heyrnarlausra og heyrnarskertra er heimil öflun og miðlun persónuupplýsinga þegar nauðsyn krefur, þ.m.t. til og frá leikskólum, grunnskólum og framhaldsskólum, félags- og skólaþjónustu sveitarfélaga, Ráðgjafar- og greiningarstöð, Heyrnar- og talmeinastöð Íslands, Þjónustu- og þekkingarmiðstöð fyrir blinda, sjónskerta og einstaklinga með samþætta sjón- og heyrnarskerðingu og aðilum samkvæmt lögum um heilbrigðisþjónustu.

 Ráðherra er heimilt að kveða nánar á um vinnslu persónuupplýsinga í reglugerð samkvæmt þessu ákvæði.]
1)
   
1)L. 89/2021, 9. gr. 


II. kafli.
Stjórnun.



3. gr.

 [Ráðherra]
1) skipar stofnuninni fimm manna stjórn til fjögurra ára í senn og jafnmarga til vara: 
   
a. einn fulltrúa tilnefndan af Félagi heyrnarlausra,
   
b. einn fulltrúa tilnefndan af Foreldra- og styrktarfélagi heyrnardaufra,
   
c. [tvo fulltrúa tilnefnda af [ráðherra er fer með málefni fatlaðs fólks],
1)]
2)
   
[d.]
2) skipar [ráðherra]
1) einn fulltrúa án tilnefningar. Skal hann vera formaður. Varamenn skulu skipaðir á sama hátt.
   
1)L. 126/2011, 149. gr. 2)L. 162/2010, 7. gr. 



4. gr.

 [Ráðherra]
1) skipar forstöðumann til fimm ára í senn að fengnum tillögum stjórnar stofnunarinnar. Hann á sæti á fundum stjórnarinnar með málfrelsi og tillögurétti og sér um framkvæmd á ákvörðunum hennar. Forstöðumaður annast daglegan rekstur stofnunarinnar.
   
1)L. 126/2011, 149. gr. 



5. gr.

 [Forstöðumaður ræður annað starfsfólk.]
1)
   
1)L. 83/1997, 125. gr. 



6. gr.

 Samskiptamiðstöð gerir fjárhags- og framkvæmdaáætlun til allt að fimm ára. Stjórn stofnunarinnar staðfestir áætlanir og fylgist með framkvæmd þeirra. [Ráðherra]
1) getur, að fengnum tillögum stjórnar stofnunarinnar, sett gjaldskrá fyrir þá þjónustu sem samskiptamiðstöðin veitir.
   
1)L. 126/2011, 149. gr. 



7. gr.

 Lög þessi öðlast þegar gildi. Lögin skal endurskoða innan fjögurra ára frá gildistöku þeirra.